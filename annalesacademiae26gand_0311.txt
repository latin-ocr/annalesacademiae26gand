(93)

cruris immobiles omnino remanserunt. Deinde ligaturam superiorem
iterum applicavit et inferiorem abstulit. Dum eadem nervi portio irrita-
batur musculi posteriores cruris contractiones violentiores passi sunt, ast
animal nihil sensiit, et non magis fuit commotum, ac si in aiio animali
haec onmia fuissent perpetrata. Sicque solvendo, modo unam, modo
alteram illarum ligaturarum, vicissim, sed semper segregatim, determi-
nantur contractiones et sensationes; tandem per sectionem transversam
nervum iscliiaticum resecando, irritationes iu trunco superiori peractae
non nisi sensationes, in trunco inferiori vero contractiones determinabant.

Cl. Flourens ex eo (1) deduxit conclusionem, quod dum nervus libere
continuatur a centris uerveis ad partes musculares, semper ejus irrita-
tionem simul sequantur et sensatio et contractio.

Dum communicatio nervi cum centris nerveis interrumpitur, non
amplius existit sensatio, dum e contra ejus communicatio cum partibus
muscularibus impeditur nec sensationes nee contractiones produci possunt.

Ex praecedentibus relatis experimentis patet, quod nervus sensationes
et contractiones solummodo excitet, absque eo ut ex se ipso sensibilis vel
contractilis sit: nec sentit, nec sese contrahit, verum excitat. Igitur pro-
prietas excitativa sensationum et contractionum, proprietas est distincta
ab ipsis sensationibus atque contractionibus. Omnia haec experimenta
abunde probant, quod nervi, qui sese musculis distribuunt, transmit-
tendis impressionibus apti sint et ipsis organis cerebro-spinalibus, ipsisque
musculis: quodque illi, qui cuti respondent, irritationes ad sola organa
encephalo-rachidea transmittant. Si animalia motus exercent, ratio in
reactione partium centralium systematis nervei est quaerenda3 quod si
interrumpatur communicatio partium ipsius nervi, sive sectione sive
ligatura, omnes irritationes infra ligaturam factae ab animali non perci—
piuntur, at contractio locum habet si nervus ad musculos terminatum si
cuti sese distribuit, nullum pliaenomenon observatur. Contrarium evenit

dum supra ligaturam puncturae instituuntur, tunc enim animal dolores
plus minusve intensos patitur.

ψ*-

(ι) Loc. cit.

