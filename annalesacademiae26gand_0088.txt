(50)

exhibetur hoc telescopium figura 8V1'1, quae ostendit, illud componi e
speculo majori sphaerico concavo, in medio perforato, speculo minori
sphaerico convexo, et duabus lentibus convexis, quae partes eadem ra-
tione, qua in telescopio Gregorian0, inter se adornotae et connexae sunt.
Speculo minori convexo locus assignandus est inter speculum majus
concavum hujusque focum, ita, ut focus virtualis speculi minoris con—
vexi in idem punctum incidat, in quo situs sit necesse est focus realis
speculi minoris concavi in telescopio Gregoriano, h. e. requiritur, ut
focus virtualis speculi convexi positus sit ultra focum speculi majoris
concavi, et ab hoc distet intervallo, quod determinatur hac analogia:
distantia socalis speculi majoris est ad distantiam focalem m'inoris,
uti lzoec est ad intervallum quaesitum amborum speculorum focis
interponendum.

Unde sequitur, quod, si speculum minus telescopii Cassegrainiani
ejusdem sit sphaerae portio atque speculum minus telescopii Gregoriani‚
prius telescopium fiat brevius, quam posteriuS, duplo distantiae focalis
speculi convexi.

Vis amplificans huic telescopio cum Gregoriano earundem dimensio-
num communis est. Sed objectorum imagines invertit, quoniam specu-
lum convexum, radios excipiens ante, quam imago possit effingi, illos
ita reflectit, ut non inducat intersectionis mutuae necessitatem, quo fit,
ut imago, secunda radiorum reflexione effecta, in eodem situ delineata
deprehendatur, quenl prima reflexione obtinuisset. Haec vero imago
inversa in retina ad situm erectum reducitur, unde, per ea quae de
telescopii astronomici imagine dicta sunt, objectum spectatori apparet
inversum.

Cum igitur, si a forma speculi minoris, a situ imaginis et a longitu-
dine instrumenti discesseris, telescopium Cassegrainianztm cum Gre-
goriano earundem dimensionum in omnibus reliquis omnino conveniat,
certe mirum non est, inter auctores britannicos de eo fere convenire,
quod Cassegrainius Gregorii constructionem imitatus„ speculi minoris
formam nonnisi eo consilio mutaverit, ut istam constructionem tanto
majori cum veritatis speeie pro suo invento venditare posset.

