( 8 )

intelligebant omnes nervos nou solum, sed et caeteras systematis hujus
partes. Bichatus aliquas idaeas Winslovvio et Reilio proprias regignens,
distinctionem duorum systematum nerveorum admisit, prius vocat sys-
tema nerveum vitae ani-malis, quod amplectitur cerebrum, medullam
spiualem et nervos ex illis massis exeuntes: posterius systema nerveum
vitae organicae nuncupat, et sub illa denominatione complectitur ganglia
et nervos, quae collective sub nomine nervi majoris sympathetici sive
trisplanchnici designantur. Quoad hunc ultimum, contendit illum con-
stituere, non systema quoddam peculiare, sed congeriem minorum sys-
tematum, cum systemate cerebro-spinali communicantium. Hodie vero
physiologi divisionem Bichati conservantes ejusque idaeas de formatione
organica systematis nervei latiori ambitu amplectentes, eas ad systema
encephalo—rachideum extenderunt. Sic Gall scripsit encephalum et me·-
dullam, congeriem esse gangliorum sive systematum nerveorum peculia-
rium, inter sese per filamenta communicationis unitorum, quae in varias
series distingui possunt: hic scilicet obveniunt ait: 10 apparatus nervei
motuum voluntariorum et sensationum tactilium, sive illi qui formant
medullam spinalem. 2⁰ Illi sensuum, conjuncti sub nomine medullae
oblongatae. 3⁰ Denique illi facultatum intellectualium, sive quorum con-
geries efformat cerebrum et cerebellum3 hisce additur series quarta,
ganglia et nervos trisplanchnicos complectens, quae omnia ad illius
sententiam magnum apparatum nerveum constituunt.

Pluralitas systematum nerveorum hodie generaliter admissa est, at
plures anatomici capitale illud dogma amplectentes illius applicationem
modificarunt. Inter illos eminet Cl. Blainville‚ qui anatomia comparata
optime cognita et perspecta innitens, sic definit systema nerveum in
tota animalium serie spectatum: «Est numerus plus minus notabilis
)› gangliorum, ex quibus omnibus emergunt nervi plureS, quorum alii
»terminantur ad organum quod animare debent, et peculiarem ejus
)› vitam constituunt: alii vero communicant cum aliis gangliis et cum
)› ganglio centrali (dum existit), ut vitam generalem efficiant.” Ganglion
illud centrale non existit nisi in ordinibus superioribus regni animalis,
et stabilit, quam absolutissime illud fieri potest, entis individualitatem.

