(59)

Dum microscopio intuemur filamenta multiplicia ex quibus nervus
formatur, videre possumus illa ex pluribus fibrillis constare, quae primo
intuitu similes et homogeneae esse videntur, quoad earum dispositionem
initio parallelae cernuntur, sed brevi forma contorta apparet. Caeterum
de intima harumvfibrillarum structura inter anatomicos nondum constat.

Si portio quaedam nervi Ischiatici per duodecim horas in menstruo
quodam alkalino immittitur, uti Reil demonstravit, sensim sensimque
sponte sua fibrillae nervosae a se invicem separantur, et quasi e vaginis
exeunt. Substantia quae nervum proprie sic dictum constituit, involucris
suis membranaceis spoliatur, ita ut tandem ad principium quoddam pul-
posum et medullare reducta sit. Eadem videtur esse dispositio in expansione
nervi optici in retinam, in distributione nervi olfactorii, acoustici, etc. ”

Nulla datur anatomiae pars quae modis magis variatis pertractata fuit,
quam intima nervorum structura. Observationes minutissimae in illam
indagandam fuerunt institutae, et multi observatores pro mentis suae arbi-
trio atque praeconcepta opinione illam potius depinxerunt, quam prouti
revera existit. Multi substantiam cerebralem et nerveam intuiti sunt non
uti materiem vere organicam, sed uti mucositatem informem. Alii ipsam
adspexerunt ut simplicem testum cellularem, alii veluti congeriem va-
sorum plus minus tenuium. Nonnulli etiam illam ex congregatis tubis
efformari dixerunt: dum omnes fere suam sententiam experimentis et
inspectione fulciri conantur.

Haller (1) postquam diversas opiniones, quae de hac re propositae fuerant,
ponderasset, eas non nisi vanarum conjecturarum proles esse ingenue
fatetur. Attamen amplecti potius illam videtur opinionem, quas nervo—
rum structuram, tubulosam esse contendit. Della Torre (2) aspiciebat
substantiam cerebri, cerebelli, medullae spinalis et nervorum, tamquam
simplicem congeriem globulorum pellucidorum, et in fluido quodam
diaphano, ut sic nervosam substantiam constituerent, immersorum. Ejus
sententia, hi globuli a se invicem volumine discrepanteS, directione tamen
et mixtura lineam rectam affectant, et saepissime structuram fibrosam

 

(1) Ele'm. physiol.‚ tom. 4.
(2) Nuove osserv. microscop. Neapoli, 1776.

