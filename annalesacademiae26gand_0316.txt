(98)

tiones imminuuntur. Ex hisce apparet, quod nervi motilitatis et sensationis
influentiam reciprocam possideant, sed ut haec sacta bene aestimari pos-
sent, plures aliae circumstantiae, quae effectus experimentorum implicant,
illis sunt addendae. Inter illas memoranda est haemorrliagia a magno
vulnere, quod infligi debet, producta , atque refrigeratio quam patitur per
experimentum pars ipsa medullae spinalis, cui inseruntur radices nervo-
rum , quae resecandae sunt, unde patet incertitudo horum experimentorum.

At si experimenta veritatem omnibus suis numeris demonstare ne—
queunt, observationes tamen in hae difficili via suas faces nobis com-
mendare poterunt. Saepe animadvertuntur paralyses partiales cum moti—
litatis amissione et sensationis conservatione. In aliquibus casibus obser-
vatur sensibilitas fere in statu normali, et in aliis vividior evadit,
quanquam motilitas omnino deleatur.

Cl. Lallcmand (1) in praestantissimo suo opere plures prioris cassis
observationes citat. Omnia haec facta probant, quod nervi motibus inser—
vientes nullam influentiam in illos sensationum exerceant.

Cl. Rullier (2) observationem collegit cui Magendie annotationes addi—
dit, in qua agitur de destructione majoris partis medullae spinalis, cum
contractione brachii et motilitate perfecta membrorum3 contractura mem-
bris superioribus peculiaris, etiam in musculis brachium versus pectus
adducendum destinatis animadvertebatur, et digiti incurvati erant, inte-
gris remanentibus *facultatibus intellectualibus, omnes partes, nisi brachia
excipiamus, voluntatis influentiae submittebantur. Partes contractae omnem
suam sensibilitatem retinuerant. Autopsiam cadaveris instituens Cl.
Magendie, observavit statum radicum anteriorum et posteriorum, et vidit
priores ad suum neurilema esse reductas, posteriores vero materia sua
medullari repletas. Ex quo jure concludit, quod posteriores sensibilita-
tem transmittant, dum status aliarum radicum ut vera causa contracturae
brachiorum habendus est.

Casus ubi animadvertitur paralysis sensationum cum motuum conser-

(1) Recherches anat. et pathol. sur t'ence‘phale. Tom. I. p. 7. Gaud, 1827. N⁰ ιιι, 185,
134, 225, etc.
(2) Journ. de physiol. expe'rim. de Magendie. Avril, 1823. p. 173, etc.

