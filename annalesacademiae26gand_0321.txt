(103)

nervus posterioris ordinis resecatur, illico partes, quas animat, omnem
suam sensibilitatem amittant, integra etiam hic remanente motilitate.

De nervis mixtis dum egimus, probatum suit, omnes partes qui eorum
ramos recipiunt, paralyticas extemplo esse redditas atque motilitate et
sensilitate simul evadere destitutas.

Experimenta ab omnibus hujus saeculi physiologis instituta, quae nos
fere omnia ‚ ut eorum exactitudinem et veritatem asserrere possemus, cum
aequali successu redintegravimus, de omnibus assertionibus illis, nullum
amplius dubium relinquunt. Casus pathologici‚ quorum in hodierno
scientiae statu veritatem recusare non possumus, non solum nostrarum
assertionum evidentiam probant, verum ita illas roborant ut amplius
nulli redargutioni locus remaneat. Caeterum quid non probat fida et
sedula observatio, dum facibus physiologiae et pathologiae illustratur!
Hae binae scientiae a se invicem nullo modo separandae, quondam nobis
aperient arcana maxime occulta organisationis animalis!

TANTUM.

