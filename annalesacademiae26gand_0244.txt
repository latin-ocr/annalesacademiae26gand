< 20· >
similiter partem anteriorem cerebelli laeserat, pedunculis in sua integri-
tate remanentibus.

Postquam massam encephalicam in Columba denudassem bina tuber—
cula quadrigemina abscidi, animal rotationis motus aliquot supra se ipsum
instituit, et dein tranquillum remansit, deinde restitutum a debilitate,
quam fuerat passum, ob haemon-hagiam, quae necessario supervenerat
tempore experimenti, immobilitate iridis omnino laboravit, et sic ejus
caecitas apprime observari poterat.

Etsi visu orbata haec Columba, post tres vel quatuor dies undique
currebat, optime sese dirigebat, sonos audiebat, (le objectorum praesentia
certior fiebat et nutrimentum quaerebat in eodem loco, quo illi hoc dare
consueveram. Primo post operationem die ad onmia objecta, quae obvia—
bat, offendebat, nec illa vitare poterat, secundo die caute jam illa vitabat,
nisi animal perterrefacerent. Deinde adeo diligentissime cuncta praeca—
vebat, ut objecta a maxima distantia sentire videretur. Post aliquot
dies tam regulariter omnes suos motus exercebat, ut dum progrediens
cerneretur, revera difficile fuisset ipsam plane caecam credere.

Ut hac de re certior evaderem, hanc Columbam in medio circuli, libro—
rum ope confecti, posui, ea tamen cum animadversione ut unam aper-
turam relinquerem. Secundo post experimentum die, cum ipsam in hoc
circulo inclusissem, omnes libros indistincte offendebat, donec forte ad
aperturam perveniret per quam evadebat. Tertia die iterum illam in
circulo concludi, et, quod mirum, animal aequali intelligentia agebat
ac dum sensu visus gaudebat. Debebat enim huic privationi supplere,
omnibus illis rationibus, quas illi shggerrere poterant alij ejus sensus a
facultatibus intellectualibus adjecti. Tunc tanta sagacitate collisionem in
illos libros praecavebat, ut dum directe sese in illos dirigeret, optime
certius evaderet, quod in hac via obstaculum inveniret. Tum aliquo
momento gradum sistebat, et eodem modo semper progrediebatur, donec
aperturam invenerit.

Alterum argumentum quo probatur quod nihil distingueret, illud
nempe est, quod, dum illud animal in circulo librorum undique clauso
retinerem, volatu ex illo exire tentaret. Circulus autem constabat ex

