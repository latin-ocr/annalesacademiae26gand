facile ex iis intelligetur, quae prius de telescopio Gregoriano, Casse-
grainiano et Lemairiano exposita fuere, cum figurae intuitu collatis.

VIII. Telescopii universalis, a nobis deinceps proponendi, ratio
exigit, ut illius descriptionem praecedat telescopii Rienksiani explanatio,
ad quam igitur nunc, nulla mora interposita, transibimus.

SECTIO ΙΙ.

TELESCOPII RIENKSIANI DESCRIPTIO.

 

Ante hoc decennium in vico, Bet-licum dicto, prope Leovczrcliam
in Frisia duo fratres degebant, nomine Rienks, quibus sollemne erat

Ubi pars optatior anni
Amisit, terramque aestiva luce reclusit,

paterna rura bobus exercere suis·⁷

Aet ubi tristis hyems, niveo velamine terram
Canstrietam involvens, eureus retinebat aquarum,

ad recreantem foci teporem se recipere, et otia¹ a Deo facta conficiendis
instrumentis physiciS‚ ac praecipue opticis‚ impendere.

Hi duumviri, quorum alterum, jam biennio abhinc praematuro fato
nobis ereptum lugemus, aestate anni vicesimi hujus seculi GUILIELMO I,
Belgarum Regi, obtulerunt telescopinm socia opera ab ipsis fabrefactum,
cujus, e duabus partibus oppositis visi, iconismum exhibet Tab. Ι et ΙΙ.
Rex augustissimus regia, qua solet uti, munificentia dexterrimus artifices
agricolas remuneratus, jussit, ut hoc instrumentum Gandam transferre-
tur, et postquam ibi inter innumera alia opera, belgarum civium in—
dustria in rebus technicis effecta, per statutum tempus publico conspectui
expositum fuisset, in armamentarium physicum nostrae academiae, tan-
quam ornamentum praecipuum, regiae clementiae acceptum referendum,
transiret.

