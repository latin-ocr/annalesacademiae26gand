( 51 )
posteriores destruxi, et in vulnus aliquas Stryehninae guttulas infudi;
post momenta aliqua oriebantur vehementes contractiones, omnes partes
infra incisuram factae dilacerari poterant, absque eo ut animal ne mini-
mum quidem doloris· sensum ex omnibus illis mutilationibus perciperet3
partes illae dum tractiones patiebantur nullum convulsionis indicium
manifestabant, ut fit dum Strychnina per deglutitionem introducta fuit.

In alio Fele resecavi funiculos medullae anteriores ad partem inferio—
rem intumescentiae superioris, eodem momento omnis motilitas destructa
fuit in partibus infra incisionem sitis. Dein aliquas hujus tincturae gut-
tulas animali praebui, et statim in partibus supra vulnus sitis validus
exortus est tetanus absque eo, ut sensilitas alterata fuerit in ulla corporis
parte.

Innumera insuper ejusdem generis experimenta in cuniculis, Colum—
bis, Ranis, etc., etc„ institui, quae forte hic enumerari possent, sed
quum eventus obtenti, ab illis modo recensitis, non differant, satius
duxi illa silentio praetermittere, ne longior forem, aut fastidio lectori
essem.

Ex omnibus jam de medulla spinali expositis, abunde patet, quod illud
organum absolute ut nervi vertebrales agat, et experimenta quae modo
citavi abunde probant, quod actus motilitatis et sensilitatis revera non
in hac nervea massa perficiantur, uti omnes auctores, qui de ejus func-
tionibus egerunt, illud crediderunt, sed quod e contra medulla tantum—
modo sit organum transmissionis, et absolute uti nervi agat. Experimenta

de nervis instituta et dein memoranda, hauc opinionem adhuc mirum
in modum comfivmabunt.

