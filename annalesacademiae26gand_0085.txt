(47)

Si igitur hujus telescopii tubo ad DE aperto oppositum sit objectum
aliquod visibile SP perquam longinquum, radii quemlibet fasciculum
componentes, e quolibet objecti puncto emissum, cum ex intervallo in-
genti veniant, fere paralleli incidunt. Radiorum vero fasciculi ex utro-
que objecti extremo progressi, priusquam telescopium ingrediantur,
sese intersecant, ita ut fasciculus e puncto S prodiens sequatur viam
SG, fasciculus vero e puncto P emissus, viam PH. Hi radii hasce vias
prosequentes, usquedum superficiem speculi majoris feriant, ab hoc
reflectuntur convergentes versus ipsius focum, in quo, absente speculi
plani obstaculo, formarent inversam objecti imaginem pS. Excepti vero
a speculo plano ηιμ ab hoc versus lentem ocularem ll ita reflectuntur,
ut, qui inciderant in m uniantur in cr, et qui inciderant in μ uniantur
in 71- et sic forment imaginem objecti σ-π, quae, cum specula plana circa
ordinem ac situm radiorum lnminosorum, quos reflectunt, nihil mutent,
pariter inversa est, atque imago ps fuissent, si potuisset formari.
Cumque haec imago in ipso lentis ocularis foco effingatur‚ radii, quem-
libet fasciculum ex eodem objecti puncto emissum formantes, refractio—
nibus, quas vel intrantes in hanc lentem vel ex illa exeuntes experiun-
tur, fere paralleli redduntur, ii vero, qui e diversis objecti punctis
veniunt, versus O convergunt et in hoc puncto se intersecant, adeoque
in oculo, huic puncto proxime admoto, denuo uniuntur. Proinde in σπ-
conspicitur objecti imago amplificata, clara ac distincta, sed inversa 7
propter eandem causam , cui situs inversus imaginis per telescopium
astronomicum visae tributus fuit.

Cum eidem tuhulo oculari diversa vitra majoris minorisve distantiae
focalis immitti possint, diversorumque oculorum diversa quoque sit con—
structio, requiritur, ut aut vitrum imagini, aut imago vitro propius
admoveri possit, quantum quidem opus est ad formandam imaginem
distinctam, quorum modorum posterior, tanquam commoditatis laude
praevalens, vulgari usu receptus est. Hoc itaque consilio speculum pla-
num sustinetur brachio cursoris, cujus pes ope rotulae ae laminae den-
datae in canali (coulisse) ipsi respondente mobilis est citra aliam quan-
dam situs hujus speculi mutationem respectu axis aut speculi majoris.

