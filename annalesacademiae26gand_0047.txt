(11)

subterraneas descendere coegimus, ut aquam, salia, saxa, metalla, car..
bones, et quidquid praeterea e terrae visceribus mortalium cupido appe- “
tit, extracturis fossoribus suam operam commodaret, denique vesti-
mentis adeo calceisque formandis adhibuimus Coelum vero tueri et
erectos ad sidera vultus tollere, vel omnino coelestia anquirere, nemini
fere apud nostros curae esse, quis est, qui non videat? Uti itaque an-
” tiqui philosophiae alumni nonnisi coelo intenti terram vitamque huma-
nam fere negligebant, ita hodierni, quasi glebae adscripti et materiae
tenacitati implicati, neglecto coelo nonnisi terram vitaeque humanae ne-
cessitates atque oblectationes suis curis com-plectuntur. Utrumque in
vitio esse nemo facile inficias ibit.

Ex antiqua autem medicorum doctrina contraria contrariis curanda
sunt. Uti igitur Socrates sui aevi morbum, qui erat excessus Platonici
scientiarum amoris, curavit devocando philosophiam e coelo in terram,
ita nos hujus aevi morbum, qui est defectus Platonici scientiarum amo-
ris, curandum proponimus revocando philosophiam e terra in coelum.
Cujus quidem consilii successum non minorem futurum esse eo, quo
Socrates gavisus est, polliceri audemus.

Ne vero sententia nostra sinistrae interpretationi occasionem praebeat‚
haec jam fusius explananda erunt. Dicimus itaque, excitandi Platonici
scientiarum amoris nullum inveniri medium studio Astronomiae efficacius.
Cujus quidem asserti veritatem ut idoneis argumentis adstruamus, primo
notio Platonici scientiarum amoris cum notione Astronomiae comparanda
erit, ac deinde ostendendum, quomodo studium Astronomiae tractandum
sit, ut huic consilio respondeat.

Platonicum scientiarum amorem supra vidimus esse nisum ad inves-
tigationem et contemplationem rerum nulla lucri vel mercedis spe duc-

tum. Astronomiam vero scientiam universi vocamus versantem in inves-

