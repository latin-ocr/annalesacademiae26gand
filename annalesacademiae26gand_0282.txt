( 64 )
modo sese componant, dum in medias musculorum fibras, fibrillae eorum
sese introduxerunt. Magnus numerus observationum, de nervis Cuniculi,
Ranae atque Caviae (Cabiais) institutarum, illis demonstrarunt, quod,
quum ope vitri decies aut quindecies rem augentis conspiciuntur, nervi
oss'erant vittas plurimas minores, ope textus cellularis tenuis admodum
sibi invicem junctas.

Si nervum quemdam longitudinaliter dividimus, ipsumque deinde sub
aqua explicamus, apprime videri potest illum esse efformatum ex magno
numero filamentorum aequalis crassitiei et parallele dispositorum: haec
filamenta applanata sunt et ex quatuor fibris elementaribus, eodem fere
plano dispositis, constant. Hae fibrae componuntur ex serie globulorum
sibi invicem contiguorum. Prevost et Dumas invenerunt quod in nervo
cylindrico diametri unius millimetri, uti V. G. in nervo crurali Ranae,
contineri possint 16,000 illarum fibrarum.

Sic, si in homine sumatur nervus medianus, qui specialiter ad pul—
pam digitorum destinatur, sique a neurilemate suo communi denu—
detur, statim animadvertuntur plures fasciculi alii aliis multo majores.
Simili modo si quemque illorum fasciculorum a neurilemate suo libere-
mus, iterum ex eo plures fasciculi minores oriuntur. Dum dein incisione
longitudinali illum attenuamuS, quasi radendo, animadvertimus statim
duas filamentorum species, alia sunt cylindroi'dea, alia vero applanata.
Acido nitrico si deinde omnia haec filamenta humectentur, eodem tempore
filamenta cylindroi'dea crispantur, applanatis extensis remanentibus. Pecu-
liare illud phaenomenon dependet, uti scimus, ab existentia neurilematis.
Insuper filamenta applanata consistentiam suam mollem atque pulposam
retinent, dum alia indurescunt. Experimentum illud instituens, observavi
insuper, quod omnia filamenta cylindroi‘dea circumdentur aliis filamentis,
quae quasi diffluentia sunt. Cylindroi'dea insuper filamenta adhuc subdividi
possuntin pluribus aliis filamentis multum tenuioribus, quae omnia omnino
ejusdem sunt conformationis, retinentur ope textus cellularis summae
tenuitatis, qui illis parvas vaginas speciales efformet. Haec saepius proji—
ciunt parva filamenta, quae adeunt filamenta applanata et pulposa secundi
ordinis, ut sese jungant cum aliis parvis filamentis etiam cylindroi‘deis

