(19)

dummodo illius exercitiis apta siut. Quae cum ita sint, Vos, Viri
Nobilissimi, per vestrum honorem ac dignitatem , per nostrae academiae
salutem, per hujus urbis gloriam, per civium illius commoda obsecro
atque obtestor, ut operi vestro coronidem imponatis adjiciendo splendi-
dissimo huic templo Musarum Uranies sacellum illius sacris idoneum ut
ut cetera humile et exiguum. Flagitat hoc gravissimi muneris vestri
honos, ut reparetis damnum admisso isto defectu reipublicae nostrae lite-
rariae inflictum, flagitat hoc academiae nostrae salus, quippe quam diu
hic defectus subsistit, fatendum est, illi praecipuum humanitatis cibum
deesse, quamdiu hic defectus subsistit, fatendum est, nos habere quidem
congeriem aliquot scholarum specialium, neutiquam vero studiorum
universitatem. Recte enim Cicero ait: (( an tu existimas, cum esset
›) Hippocrates ille Cous, Fuisse tum alios medicos, qui morbis, alios qui

>z vulneribus, alios qui oculis mederentur? num geometriam Euclide
Ι :o et Archimede, num musicam Damone aut Aristoxeno, num ipsas
>³ literas, Aristophane et Callimacho tractante, tam discerptas fuisse,
>2 ut nemo genus universum complecteretur, atque ut alius aliam sibi
» partem , in qua elaboraret,· seponeret? ’'

Sic Romanos quoque universitatem studiorum, etsi non nomine, re
certe habuisse, ex iis elucet, quae auctor praedictus adjicit sic pergens,
(( Nostros quoque homines, qui excellere sapientiae gloria vellent, omnia,
)› quae quidem tum hoec civitas nosset, solitos esse complecti audivi.''

Flagitat hoc porro hujus urbis gloria, utpote quae earum omnium,
quas Angustissimi Regis elementia sedes academiarum fecit, unica est,
quae portu nuper aucta, Astronomiae praesidiis indigens, de illius vi
atque usu in omni re nautica aequum ferre judicium possit, quaeque,
si cultum, omnibus reliquis disciplinis bonisque artibus consecratum

respicias, ne ipsi quidem sedi regiae, in qua nuper, nulla simili causa

