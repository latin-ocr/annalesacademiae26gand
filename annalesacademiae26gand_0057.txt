(21)

Et sic academia nostra indies augebitur, crescet, florebit, eritque,

quod omnibus in votis est, perpetua.

Ut tandem ad id deveniam, cujus causa omnis hujus diei sollemnitas
celebratur, anno academico‚ qim, jubente Rege Angustissimo, magistra-
tum academicum gessi, jam terminato, priusquam fasces deponam, prae-
cipua hujus anni fata strictim percurrere, eorumque quasi quandam
adumbrationem omnium contemplationi proponere leges jubent.

In qua quidem re mirifice laetor, mihi contigisse esse tam felici, ut,
seriem eorum quae apud nos acta sunt, perlustrans, nihil omnino invene-
rim, quod adversi titulo nuncupandum esset. Licet enim civium quorun-
dam nostrorum mores passim uni alterive desiderio locum fecissent, semper
tamen longe majoris numeri integritatem atque honestatem pauciorum
errores signis haud ambiguis improbasse, non sine recreante laetitiae sensu
nobis compertum fuit. Proinde nonnisi laeta, felici-a, exoptata nobis venu-
merare datum est. Inter quae primo loco praedicanda est continuata Au-

· gustissimi Regis clementia , et continuata Virorum Nobilissimorum ‚
quibus rerum nostrarum cura demandata est, sollicitudo, quibus omnia
illa incrementa accepta referenda sunt, quae academice nostrae hoc anno
accessere. Interna aulae academicae instructio mirifice aucta, amplificata
exornata fuit. Nova constructa exedra amplior recipiendi-s collectionibus
Anatomiae comparatae opportuna. Novum constructum laboratorium che-
micum‚ academia bene dotata dignum, cum adjecto armamentario che-
mico satis amplo et commodo. Ad finem perducta instructio exedrae
amplissimae et splendidissimae, conservandae egregiae supellectili physicae
consecratae, necnon duarum exedrarum scholis chemicis atque physicis
habendis aptissimarum. Aucta quoque horti academici instructio. Prae-

terea collectio instrumentorum cliirurgicoeum duobus lectulis mechanicis

