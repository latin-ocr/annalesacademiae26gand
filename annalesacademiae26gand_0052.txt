(16)

Denique passim incidimus in stellares nebulas, in nebulas lacteas,
in stellas nebulosas, in maculas nebulosas planetares, splendore
uniformi, circuitu circulari bene circumscripto et exigua diametro dis-
tinctas, et in maculas nebulosas planetares eximio centrorum splendore
insignes, quae phaenomena, licet penitior eorum indagatio non unius sit
aevi, diversissimorum systematum per immensa coelorum spatia qua-
quaversus sparsorum et sibi invicem subditorum numerum infinitum
manifestant.

Hac via et ex his initiis per gradus progrediendo Kantius, inter
geometras pariter ac philosophos singulari ingenii acumine immortalis,
jam quinto post quinquagesimum seculi praecedentis anno, nonnisi gra—
vitatis universalis theoria supposita, ex principiis mere mechanicis coe-
lorum fabricam corporumque coelestium singulorum constructionem
atque adornationem adeo plene deduxit, ut non tantum omnium eorum
quae tunc cognita erant, phaenomenorum sufficientem redderet rationem

sed et nondum cognita anticipatione praeciperet. Cujus generis maxime
memorabiha sunt praedictio novi planetae ultra circulum extremi tunc
temporis Saturni cursum suum peragentiS‚ et descriptio annuli Saturni
ut ex pluribus annulis concentricis coagmentati, quae posterioris aevi
observatis opinione celerius confirmata suere.

Hunc successum, cui nihil suppar in omni scientiarum historia de-
prehenditur, contemplatus theologorum Germaniae princeps admirabun-
dus exclamavit: (ε Hic majus aliquid atque amplius universo videre
milzi videor, scilicet similitudinem, et, si dicere fas sit, quasi
aliquam cognationem cum ipso numine supremo.”

Eandemque sententiam tot ante seculis Cicero his verbis expressit:
)) quorum (astrorum) conversiones, omnesque motus, qai (mimo vidit, is

docuit, similem animum suum ejus esse, qui eafabricatus esset in caelo.”

