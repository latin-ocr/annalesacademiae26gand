( 63 )

gare possumus Si quando nobis contigerit esse tam felicibus, ut acade-
miam nostram specula astronomica auctam videamus, cujus spe inde ex
decennio, et quod excurrit, lactamur, tunc certe non negligemus, pro—
ditis speculorum vitrorumque dimensionibus, calculo subducto demon-
strare coelestiumque phaenoinenorum institutis observationibus confir—
mare, hoc telescopium inter praestantissima, quae unquam constructa
fuerint, jure meritoque esse referendum.

Etenim in praesenti rerum nostrarum statu erectos ad sidera vultus
tollere impedimur aulae academicae constructione, quippe quae, instar
coenobii hispanici, duobus componitur membris principalibus (corps de
logis) ad meridiem atque septentrionem directis, duabusque alis inter
se connexis, Orientem et Occidentem respicientibus ac in medio aream
quadratam vacuam relinquentibus, in quam omnes aedificii fenestrae
unice patent. Hinc fit, ut oculis nostris non amplius coeli spatium re-
clusum sit, quam quod isti areae quadratae instar lacunaris imminet.
Quamdiu igitur specula astronomica carebimus, telescopium nostrum,
quasi glebae adscriptum, non poterit adhiberi nisi lectionibus physicis,
ubi de instrumentis opticis agendum, usus autem astronomici ratione
habita non cessabit nobis suppeditare materiam hujus querimoniae repe—
tendae ι ’ ’

Quid juvat adspectus dum non conceditur usus?

 

SECTIO ΙΙΙ.

TELESCOPII UNIVERSALIS DESCRIJ’TIO·

 

Cogitanti de tollendo symmetriae defectu in telescopii tam Lemairiani,
quam anonymi, constructione conspicuo,‘sponte se obtulit consilium,
ambo haec telescopia, tanquam novas accessiones simul adjiciendi te-
lescopio nostro Rienksz'ano, unde iste, quam figura IX¹¹a expressum
exhibet, compositionis typus prodiit.

