( 78 )

Quoad Sabatier, haec ejus erat de duplici nervorum ordine sententia (1):
ν) Non est dubitandum, quin (nervi) organa sint motui, sensafioni, et
nutritioni propria, quod enim evenit illis partibus ubi abscissi, compressi,
sive quolibet alio modo alterati suerunt, procul dubio illud assertum
comprobat. Forte tamen non indistincte tribus illis functionibus inser-
viunt, nam saepe vidimus quod una illarum in aliqua corporis parte
destruatur, absque eo ut ceterae perfici cessent. Illud contingit in paralysi
quae saepissime locum habet, ubi partes affectae sentiendi facultatem con—-
servant, quamquam aegroti ipsas moveri nequeant, et ubi in aliquibus
aliis, minus tamen frequentibuS, insensibilitas perfecta observatur, etsi
partes nihil de sua mobilitate amiserint. Possent itaque nervi distingui
in sensitivos, etin illos nutritioni dicatos, et quum inter motus, quos
musculi exsequuntur alii existant voluntati subditi, et alii sint ab ipsa
non dependentes, possent dividi nervi motorii, in nervos qui ad motus
involuntarios faciunt et in illos qni motibus voluntariis inserviunt.'⁷

Exinde patet clarum huncce anatomicum de nervorum differentia jam
optime cogitasse.

Plures quidem, imo numero infinitas, auctorum sententias, qui etiam
admiserunt et confessi sunt varietatem nervorum, afferre possem, sed
illud negotium et scriptori et lectori fastidiosum foret, nec quid verae
utilitatis ad probandam ulterius nostram thesim praebere posset.

Generatim igitur agnoscitur, quod dum nervus ligatura constringitur
vel resecatur, pars sub ligatura sita⁷ pungi atque distrahi possit, et qui-
dem dilacerari et comburi, absque eo ut animal exinde ne minimum doloris
sensum percipiat, aut aliquem clamorem edat. Hoc experimentum millies
fuit repetitum et semper idem exitus fuit obtentus. Si autem ligatura
aufertur, et si dein eadem pars pungitur, animal huic experimento sub—
missum, corpus suum jactat et magnum dolorem manifestat, quae trans—
missio actionis nerveae libere efficitur usque ad centrum cerebrale, ubi
ab animali percipitur. Igitur haec transmissio locum habet per nervos
qui sese in hanc partem distribuunt. Animal postquam hanc sensationem
in cerebro suo percepit, in hasce easdem partes voluntarie reagit‚ et

(ι) Anat. de Sabatier, tom. 111, pag. 275. Paris, 1781.

