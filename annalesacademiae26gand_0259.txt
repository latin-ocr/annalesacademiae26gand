( 41 >

in alcoole fuerit passa, ut sic facilius majorem duritiem acquirat, facilius
tractiones pati valeat, et a textu cellulari circumfuso melius solvatur.
Id etiam optime succedit, si post macerationem in alcoole medulla in
acido nitrico, multa aqua diluto, ponatur. Praevia hacce praeparatione
medulla in binos majores funiculos laterales secedit, qui per latus suum
largius sibi respondent et contigui sunt: hi funiculi per textum cellula-
rem densum admodum et lamellosum inter sese uniuntur·⁷ aequalem
crassitiem non habent per totam suam longitudinem, sed crassiores
sursum, in medio tenuiores, deorsum iterum intumescunt. Posthac vide-
bimus qua ratione haec dispositio locum habeat. Quisque illorum funicu—
lorum ad faciem suam internam sulcum offert, qui non adeo hene in
facie ejus externa notatus est, propter existentiam membranae propriae
medullae, quae illum obducit. Ope protractae macerationis apprime hosce
funiculos in binos alios funiculos secundarios, unum anteriorem et alte-
rum posteriorem dividimus. Igitur ex observatione certum et manifestum
est, medullam spinalem efformari ex quatuor funiculis nerveis, binis
anterioribus et binis posterioribus, qui nullo prorsus modo inter sese
communicant, nisi excipiamus partem superiorem binorum anteriorum,
ubi manifestam decussationem inter sese patiuntur. De illo intertextu
supra jam locuti sumus. Hic tamen addendum est, quod omnes nervorum
vertebralium radices anteriores ad funiculos anteriores tendant, dum
posteriores ad funiculos posteriores sese conferunt (vid. tabul. ).

Ex illis quae jamjam exposuimus de dispositione funiculorum medullae⁷
non absque aliquo jure miramur similitudinem, quae existit inter illam
et caeteros corporis nervos. Et quidem eamdem structuram offert, iisdem
proprietatibus gaudet, atque eosdem usus atque functiones exequitur, uti
deinde abunde probabimus. Ut impressiones a rebus externis ad organa
nostra illata centro cerebrali transmittantur, ut ibi percipiantur, atque
modificationem peculiarem ibi patiantur, necessario requiritur, ut existat
communicatio quaedam cum iisdem organis. Haec functio ab ipsis nervis
perficitur. Sed quum fere impossibile foret, ut omnes hi nervi directe
cum cerebro communicent, utpote qui nervi vertebrales simul sumpti
efformarent binos funiculos, qui ob suum volumen partibus vicinis impe-

6

