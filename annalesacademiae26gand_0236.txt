(18)

venit anatomia comparata. Extirpatio unius tuberculorum quadrigemi-‚
norum, post motum convulsivum, qui brevi cessat, effectus durabiles

producit, nempe caecitatem oculi oppositi atque vertigines involuntarias:
extirpatio vero binorum tuberculorum caecitatem omnino complet atque
vertigines provocat violentiores et magis protractas. Extirpatio profunda
tuberculorum, sectio nervorum opticorum iridem paralyticam reddunt3
unde Flourens concludit, quod ablatio tuberculorum omnino non alio
modo reagat, ac reageret sectio nervi optici; quodque tuberculum illud
ad visionem non inserviat, nisi ut sensationis conductor3 quod Iobus
cerebralis solus sit terminus sensationis et locus in quo haec peragitur,
id est locus ubi sensatio sive impressio in perceptionem convertitur.
Caeterum observandum est, quod, si extirpatio tuberculorum profundis—
sime instituatur, medulla oblongata semper laedatur, quodque tum nas-
cantur convulsiones violentae, quae diutissime perdurant.

Dum ablatio primorum stratorum cerebelli instituebatur, levi tantum-
modo debilitate afficiebatur animal et harmonia in motibus deerat. Dum
ad strata media fuit perventum agitatio fere generalis sese manifestavit3
animal etsi adhuc visu et auditu gaudens, tamen non nisi motus abruptos
et irregulares exercebat, at in dorso positum non surgebat3 et quum
periculum, quod capiti ejus imminebat, apprime videret mille conatibus
enitebatur illud vitare, sed frustra. Cl. Flourens contendit quod ad libi—
tum, sensim sensimque auferendo magis magisque profundiora cerebelli
strata, nunc volatum solum, nunc volatum et gressum supprimere pos-
simus, nunc etiam destruere et volatum et gressum et ipsam stationem.
Exinde auferendo cerebellum etiam auferimus omnes motus coordi—
natos, eodem prorsus modo, ac dum lobum cerebralem destruendo etiam
omnes sensationes tollimus.

Si animal cerebro suo orbetur, quasi in statu somnioso conjicitur, si
autem cerebellum ei auferatur statum quasi ebriosum induit. Cl. Ro—
lando (1) Professor Taurinensis publici juris fecit sua experimenta, quae
omnino similia sunt illis, quae Flourens instituit. Haec onmia sibi deman—
data habent cerebrum et cerebellum. Attamen conclusiones, quas exiliis

 

(ι) Saggio, supra la veta struuura dello cerebello, etc., etc. pag. ιι -52.

