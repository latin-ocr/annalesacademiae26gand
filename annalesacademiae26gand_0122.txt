( 8 )
lum inferius vel antiquius veram radicem esse crediderunt, quin etiam
hoc tuberculum duabus radicibus distinctis formatum existimarunt. Hoc
revera jam vidimus, quando eorum verba notavimus. Error tamen
omnino evanescit, quum inter se conserantur tuberculum orchidum ra-

dicibus palmatis et organum respondens Orchidum radicibus didymis
instructorum.

g VI.

Peculiare exstat phaenomenon quod in radicibus vel hibernaculis harum
plantarum observatur: quod phaenomenon Orchidibus radices palmatas
et Orchidibus radices didymas et pluribus aliis plantis radices bulbosas
habentibus commune est: scilicet progressio qua in terram prorepit,
non unicum individuum , sed series individuorum successive et nascen-
tium et evanescentium. Itaque character ille qui persaepe pro discrimine
inter plantas et animalia datur: entia organica, locomotione destituta,
strictiori sensu in rerum natura veluti exceptionem aliquam admittit.
Attamen progressio quam in Orchidibus observamus, nullomodo indivi-
dualis est: illa vocari posset specifica, ut opponatur progressioni quae
in animalibus locum sortitur. Sed haec omnia explicatione ipsius phae-
nomeni lucidiora evadent.

ln omnibus Orchidibus radices sive palmatas sive didymas habenti-
bus , observantur duo tubercula, quorum unum firmum, solidum, alterius
volumine minus quum planta gemmare incipit, majus e contra quum
effloruit, prima rudimenta plantae evolvendae continet, quorumque nutri-
tioni inservire debet, (vid. tab. 1. fig. 1 - 10.); alterum vero molle,
flaccidum, rugosum, plantae jam evolutae adhaerens, priori majus verno
tempore, quum planta geminat, et minus quum haec effloruit. Igitur duo
tubercula in singulis plantis adsunt, sed hyeme adventante, posterius
destruitur, solum vero prius viget, non jam in eodem loco quem antea
tuberculum effetum occupabat, sed paululum longinquiuS‚ ita ut serie
generationum, sensim paulatimque planta progrediatur quae sic vagari
dicta fuit. Ex eo etiam Cl. Bosc spatium quod tempore dato percurrere
potest planta, aestimavit: etenim, inquit, saeculi intervallo, species cujus

