(9)

nisi duo juvenes secuti sunt eo loco nati, ut officium quoddam in republica
suscipere non cogerentur, et nonnisi quatuor eorum, qui Themidis
cultui sese addixerant, cursus vero chemici nonnisi unum vidimus au-
ditorem voluntarium praeter futuros Pharmaceutas, quorum plerique,
indigentia compulsi, chemicis lectionibus frequentes et cum fructu in-
terfuerunt. In aliis vero academiis, praecipue in germanicis, omnium
ordinum alumni ad hasce lectiones turmatim confluere solent, si non
alio, eo certe consilio, ut inveniant, quo animo aliis laboribus fatigato
laxamentum dare possint. Caeterum me hoc loco non, uti ajunt, pro
domo dicere, omnibus, qui me norunt, persuasum esse confido, reli—
quos ad horum judicium atque auctoritatem ablego.

VI. Plerosque e lectionibus, quibus assistere lege tenentur, nonnisi
eas diligentius sequi, quibus in examine futuro opus habeant, eas vero
negligentius et perfunctorie tractare, de quibus in examine non quae-
ratur. Cujus rei testes gravissimi sunt cursus Logices et Matheseos purae.

Cuilibet hanc argumentorum seriem, quae pluribus aliis augeri facile
posset, attento animo perlustranti dubium esse non poterit, me jure
meritoque asseruisse, in longe majori 'civium nostrorum academicorum
numero vix ullum vestigium reperiri ejuS, quem supra definivimus,
Platonici scientiarum amoris. Cum vero omnis aevi historiae constet, ju-
venes literarum studiis addictos, qui hoc amore destituti sint, nonnisi
proletariorum in republica literaria numero augendo idoneos esse, argu-
mentis allatis id quoque simul nos evicisse arbitramur, gravissimum
omnis subtilioris et fructuosioris doctrinae impedimentum apud nos in
defectu hujus amoris esse quaerendum.

Quae cum ita sint, nihil nohis reliquum est, nisi ut postremo loco
ostendamus, quibus potissimum mediis is, quem desideramus, Platoni—

cus scientiarum amor in juvenum animis vel excitari possit, vel ali.
2

