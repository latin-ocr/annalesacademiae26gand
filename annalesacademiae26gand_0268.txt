(50)

destructa. Illud phaenomenon prorsus singulare nonquam animadvertitur
in animalibus, quae brevi post mortem iisdem stimulis submittuntur.
Dum enim stimulus, etiam minimus, applicatur partibus supra recensitis,
immediate postquam experimento mechanico animal quoddam succubuit,
hic in totum ejus corpus influentiam insignem exerit. Vidimus autem
quod resecando cerebellum accessus convulsivi disparuerint, igitur par-
tialis ablatio cerebelli inservit vel saltem inservire videtur ad minuendam
actionem Strychninae, quae, uti novimus, praecipue actionem suam exerit
in substantiam nerveam, quae nervos, motibus inservientes, constituit.

Si uti statim jam vidimus in juniori Fele medullam denudemus, et si
ei quatuor vel quinque Strychninae guttulas propinemus, post aliqua
minuta prima, oritur tetanos universalis, qui accessibus magis magisque
augentibus exasperatur. Si stantibus illis accessubus medulla transversim
resecatur, statim omnes partes, infra incisuram factam sitae, silent, nec
amplius de convulsivo motu participant, dum reliquae corporis partes
vivide continuo contrahuntur. Dum illa experimenta instituuntur curan-
dum est, ut medulla in tota sua crassitie resecetur, et ne minima quidem
communicatio cum funiculis anterioribus relinquaturÍ¾ si enim secus effi-
ceretur, uti mihi non raro evenit, tunc experimentum induceret ad cre-
dendum, quod medulla actionem suam continuet etsi a cerebro separata
atque independens3 atque ex eo concludendum videretur, quod Strychnina
in medullam agat: dum revera contrarium ex experimentis recte insti-
tutis probatur. Igitur ope tincturae Strychninae optime noscitur si funiculi
anteriores et posteriores ipsius medullae rite resecati fuerint, et experi-
menta cum hacce substantia instituta summae sunt exactitudinis. Ex illo
iterum experimento abunde patet, quod funiculi medullam constituentes
absolute agant ad instar nervorum, id est, quod transmittant impressiones
a peripheria ad centrum et a centro ad peripheriam. Insuper experimen-
tum illud luce meridiana clarius demonstrat, quod medulla ex se ipso
non sentiat, neque sese contraliat3 verbo quod in ea motus non resideat,
uti olim credebatur, sed quod uti alii nervi tantummodo sit organum
cujus ope transmissiones perficiuntur.

In alio juniori Fele denudavi medullam spinalem, dein funiculos ejus

