(12)

tigandis ac determinandis omnibus iis, quae circa phaenomena corporum
coelestium mensuram et calculum admittunt. Haec igitur scientia praeter
ingenii cultum nec lucrum nec mercedem nobis pollicetur3 quippe ne
millesimus quisque eorum, qui illi operam navant, eo perveniet, ut
calculis astronomicis victum quaerere possit. Quantum vero illius opus
est ad rei domesticae administrationem, agrorum culturam vel artis nau-
ticae exercitium vulgare, id ex ephemeridibus ac tabulis nauticis, paucis
denariis quotannis coemendis, facili negotio discimus. Praeterea exemâ€”
plum Kepleri omnes monere potest, nihil lucri sperare de scientia,
cujus interpres et legislator omnium facile princeps sortem expertus

sit, quae nobis occasionem praebuit ipsius tumulo hoc epigramma conse-
crandi:

Uraniae mystam, quem concelebrasse triumphos
Inqenii memma-3 secula cuneta stupent,

Austriaeae tandem qentia fizritate pudenda
Inter-iisse fame secula cuneta dolent.

Nihil vero secius Astronomia omnes in sui admirationem rapit ista
sublimitate, qua reliquas omnes scientias longissime superat, utpote
mentis nostrae intuitioni infinitum ipsum quasi offerens atque exhibens.

In qua quidem re tanto majorem illius vim sentimus, quanto minori
conditionum externarum apparatu opus est, ut istam vim in nos exse-
rere possit. Etenim ut disjectis nebulis fugatisque nubibus nitidum stel-
larum lumen blanda serenitate nobis arrideat nostrisque animis placidam
istam quietem e sublimitatis admiratione promanantem instillet, nihil
aliud exigitur, nisi ut purum atque integrum illi pectus offeramus.
Quod ubi hujus sublimitatis sensu semel affectum fuit, nova continuo
vi trahimur atque sollicitamur, ut plura indies de his astris discere et

intelligere cupiamus Unde ardens istud desiderium oritur, quod poeta

