(18)

autem ae societate humana nihil vel lucri, vel commodi vel mercedis
polliceri, equidem certe non video, quale medium desiderari aut exco-
gitari possit aptius et efficacius ad Platonicum scientiarum amorem in

juvenum animis vel excitandum vel alendum.

Restat igitur, ut strictim expediamus, quomodo Astronomiae studium
instituendum sit, ut huic consilio respondeat.

Quocirca ante omnia monendum est, vulgarem methodum Astrono-
miam tractandi, hucusque apud nos adhibitam, huic scopo non sufficere.
Quippe tradendis solutionibus analyticis potiorum problematum, quae
pars theorica et physica Astronomiae offert, ne centesimus quisque nos-
trorum juvenum, ut ad hujus disciplinae studium animum adjiciat, in-
duci poterit. Incipiendum potius a practico sphaericae partis studio artisque
observandi exercitiis, non, ut omnes Astronomi fiant, sed ut sua expe-
rientia convincantur, omnibus patere aditum ad scientiam omnium
maxime sublimem, ut discant, qua via eo pervenire possint, utque vo—
luptate ex primo succesu capta ad progressus ulteriores stimulentur et
confirmentur. Hoc autem ut fieri possit, observatorio opus est, quo huc
usque caremuS. Liceat igitur ad Vos, Viri Nobilissimi, quibus cura vel
universe omnium academiarum vel speciatim hujus nostrae tum academiae
tum urbis demandata est, liceat inprimis ad Te, dignissime hujus urbis
consul, quem utriusque collegii sodalem veneramur, me convertere,
vestraeque sollicitudini hanc urgentem academiae nostrae indigentiam enixe
commendare. Praeclare quidem de Musis meriti estis exstructo magnifico
templo illarum cultui consecrato, sed obliti estis, -- non sine acerbo
doloris sensu haec verba effari possum — obliti estis divae Uranzes, quae
reliquas uti sublimitate, ita modestia superat. ‘'Haec etenim tantum abest,
ut palatia ambiat, regumve turres exigat, ut potius luxus et magnificen-

tiae ostentatio ipsi oneri ac taedio sit, utque vel tuguriis recipi amet,

