(ὃ)

lectionum quotidie audiendarum multitudine, ut vix quidquam bonae
frugis inde sperare liceat. Rectissime enim judicavit Biffingerus, sex,
octo, decem horas quotidie audire magistros varia docentes, eo quidem
scopo, ut biennii vel triennii spatio cursum absolvas academicum idem
esse, ac si tria per diem prandia, tres coenas sumere pueri instituerent,
ut paucioribus scilicet annis adolescant. Egregium certe vitae compen—
dium, quo si finem propositum assequi liceret, principum filios sexto -
jam auno ad justam et legitimam rerum gerendarum aetatem pervenire
videremus. Habet nutrimenti niodum animus pariter atque corpus nos-
trum, si plus justo ingeraS, nihil inde proficiet. Transibit id nimium,
non accrescet, quin obruet et extrudet, quae sola certius haesissent.
Tanto magis dolendum est, huic temerariae perversitati uberrima passim
nutrimenta suggeri vaniloqua promissorum quorundam jactantia, qui
sex mensibus idem efficere polliceantur, quod huc usque totidem anno-
rum intervallo obtineri vix poterat. Animi non minus quarn corpora
legibus aeternis et immutabilibus reguntur, quarum complexum exhi-
bet Physica animorum quam Psychologz'am vocamus, e qua, tanquam
unico fonte, repetenda sunt omnia Didactices et Paedagogices sana prae-
cepta, cujus vero istos jactatores ne hilum quidem perspectum habere
inter omnes hujus rei idoneos judices constat. Proinde impense dole-
mus omnium eorum vicem, qui illis corrumpendi traduntur, omnesque
parentes ac tutores certiores fieri velimus, de iisdem dictum esse, quod
apud Salomonem legimus: «Si quem offendas, qui sibi videatur sa-
» piens, persuasum habeas , de stolido melius sperare licere, quam
» de ipso.”

V. Neminem fere eorum, qui apud nos literis operam navant, ani-2
mum advertere ad lectionem aliquam, quae lege non praescripta sit.

Sic e. g. per primum hujus Academiae decennium cursum Physices non

